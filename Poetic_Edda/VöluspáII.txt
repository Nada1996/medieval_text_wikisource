1 Hliods bið ec
allar kindir
meiri oc miNi
mavgo | heimdallar
vilðo at ec ualfa/þr
uel fyr telia
forn | spioll fíra
þa/ er fremst um man.

2 Ec man iotna |
ár um borna
þa er fordom
mic fǫdda hofdo
nio man æc heima |
nío iviþi
miot uið mǫraN
fyr mold nedan.

3 Ar uar alda
þar | er ymir bygði
vara sandr nę sęr
ne sualar uNir
iorð faNz | ęva
ne upp himin
gap uar giNvnga
eN gras hvergi.

4 Adr bvrs | synir
bioðom um ypðo
þeir er mið garð
mǫran scopo.
sol scein | suNan
a salar steina
þa var grvnd groin
grǫnom lauki. |

5 Sol varp svNan
siNi mana
hendi iNi hǫgri
vm himin iodyr |
sol þat ne uissi
huar hon sali atti
stiornor þat ne visso
hvar | þęr staði atto
mani þat ne vissi
hvat hann megins atti.

6 Þa gen|gengo regin oll
ara/k stola
giNhęilog god
oc vm þat gęttvz |
nott oc niþiom
na/fn vm gafo
morgin heto
oc miðian dag
vn|dorn oc aptan
árom at telia.

7 Hittoz æsir
a ida uelli
þeir | er ha/rg oc hof
hatimbroðo.
afla la/gðo
a/ð smiðoþo
tangir | scopo
oc tol gorðo.

8 Teflðo itvni
teitir voro
var þeim vettergis |
vant or gulli.
vNz III. qvomo
þursa meyiar
amatkar | mioc
or iotvn heimom.

9 Þa g. r. a. ar.



hverr scyldi duerga |
drotin scepia
or brimis bloði
oc or blam leGiom.

10 Þar mot|sognir
mǫztr vm orðinn
dverga allra
eN dvriN aNaR
þeir man|licon
morg vm gorðo
dvergar or iorðo
sem dvriN sagdi.

11 Nyi | oc niþi
norðri oc suðri
a/stri oc uestri
alþiofr dvaliN.
biv|a/R bava/R
ba/mbuR nori
án oc anaR
ai mioðvitnir.

12 Veigr | oc gandalfr
vindalfr þraiN
þeccr oc þoriN
þror vitr oc litr | [1]
nár oc nyraþr
nv hefi ec dverga
regiN oc raðsuidr
rett | um talþa.

13 Fili kili
fvndiN. nali.
hepti. vili
hanaR svi|oR.
frar hornbori.
fregr oc loni.
a/rvangr. iari
eikins|cialdi.

14 Mal er dverga
idvaliNs liði
liona kindom
til lofa|rs telia.
þeir er sotto
fra salar stæini
a/rvanga sia/tt
til | ióro valla.

15 Þar var dra/pnir
oc dolgþrasir
hár ha/g spori |
hlevangr gloi.
scirvir. virvir.
scafiþr. ai.
alfr oc yngvi |
eikinscialdi.
fialaR oc frostri
fiNr oc giNaR.
þat mvn vppi ||
meþan a/ld lifir
langniþia tal
lofars hafat.

16 Vnz þriár qvomo |
or þvi liþi
a/flgir oc astgir
ęsir at hvsi.
fvndo alandi
litt | megandi
asc oc emblo
orla/gla/sa.
a/nd þa/ ne átto
óþ þav | ne ha/fðo
la ne leti
ne lito goða.

17 Aund gaf oþiN
oþ | gaf hęnir
la gaf loðvR
oc lito goða.

18 Asc ueit ec standa |
heitir yGdrasill
hárbaðmr ausiN
huíta aúri.
þaðan coma | da/Gvar
þęrs idala falla
stendr ę yfir grǫN
vrðar brvNi. |

19 Þaðan coma meyiar
margs uitandi
þriar or þeim sę
er und | þolli stendr
vrð héto eina
aðra verþandi
scáro asciði
scvld | ena þriðio.

20 Þęr la/g la/gðo
þęr líf kvro
alda bornom
ór|la/g seGia.

21 Þat man hon folc uíg
fyrst iheimi
er gvll ueig |
geirom stvddv
oc iha/ll hárs
hana brendo.

22 Þrysvar brendo |
þrysvar borna
opt osialdan,
þo hon eN lifir.

23 Heidi hána | heto
hvars til hvsa com
uólo vel spá
uitti hon ganda
seið | hon kvNi
seiþ hon leikIN
ę var hon angan
illrar brvðar. | [2]

24 Þa g. r. a. a.



huart scyldo ęsir
afrað gialda
eþa scyldo goðin | a/ll
gildi eiga.

25 Fleygði oðiN
oc ifolc um scá/t
þat var eN folc | vig
fyrst ihęimi.
brotiN var borð uegr
borgar asa
knatto | vanir uigspa
uollo sporna.

26 Þa g. r. a.



hverir hefði lopt | alt
lęvi blandit
eþa ętt iotvns
oþs mey gefna.

27 Þorr eiN | þar var
þrvngin moði
hann sialdan sitr
er hann slict vm fregn
age|ngoz eiðar
orð oc sęri
mál a/ll megin lig
er amedal fóro. |

28 Veit hon heimdalar
hlioð vm folgit
undir heiðvonom
helgom | baðmi.
á sér hon a/saz
a/rgom forsi
af ueði val fa/drs
uit|oþ er en e. hvat.

29 Eín sat hon uti
þa er iN aldni com
yGióngr | asa
oc ia/go leit.
hvers fregnit mic
hvi freistiþ min
alt | ueit ec oðiN
hvar þv a/ga falt [3]
ienom męra
mimis | brvNi
dreckr mióð mimir
morgin hverian
af veþi v.
v. e. e. h. |

30 Valþi henne herfa/ðr
hringa oc men
fe spioll spaclig
oc spa | ganda
sa hon uitt oc vm vitt
of verold hveria.

31 Sa hon valkyr|ior
vítt vm komnar
ga/rvar at riða
til goðþioðar.
scvld | helt scildi
enn sca/gul a/Nor
gvNr. hildr ga/ndul
oc geir || sca/gul.
nv ero talþar
na/Nor herians
gorvar at ríþa
grvnd | valkyrior.

32 Ec sa baldri
blodgom tivor
odins barni
or log | folgiN
stóð vm vaxiN
vollo hęri
miór oc mioc fagr
mistilteiN. |

33 Varð af þeim meiði
er mer syndiz [4]
harmfla/g hęttlig
ha/þr | nam scióta.
baldrs broðir
vár of boriN snęmma
sa nam oþins | sónr
ein nęttr vega.

34 Þo hann ęva hendr
ne ha/fuþ kembþi
aþr | a bál vm bar
baldrs andscota.
en friG um grét
ifensa/lom
ua | val hallar. [5]
v. e. e. e. h.

35 Hapt sa hon liGia
undir hvera lundi
lę |giarn lici
loca aþeckian.
þar sitr sigyn
þeygi vm sinom
ver | velglyioð
v. þ. e. h.

36 A fellr a/stan
um eitr dala
sa/xom oc sverþom |
sliþr heitir sv.
stod fyr norðan
aniþa vollom [6]
salr or gvlli
sin|dra ettar.
enn aNaR stoð
a okolni
bior salr iotvns
en sa brimir | heitir.

37 Sal sa hon standa
solo fiáRi
na strondo a
norþr hor|fa dyR.
fello eitr dropar
iN vm lióra
sa er undiN salr
orma | hryGiom.

38 Sa hon þar vaþa
þvnga stra/ma
menn meinsvara [7]
oc morð vargar. |
oc þaN aNars glepr [8]
eyra rvno
þar svg niþ | ha/Gr
nái fram gengna
slęit vargr vera
v. e. e. e. h.

39 Avstr sát | in aldna
i iarn uiþi
oc fǫddi þar
fenris kindir.
verþr af þeim | a/llom
eiNa noccorr
tvngls tivgari
itrollz hami.

40 Fylliz fior|vi
feigra manna
ryþr ragna siót
ra/ðom dreyra
svart var þa sol | scín
of svmor eptir
veþr oll valynd
v. e. h.

41 Sat þar a ha/gi |
oc sló ha/rpo
gygiar hirþir
gladr eGþęr.
gól vm hanom
igagl | viþi
fagr ra/dr háni
sa er fialaR heitir.

42 Gól um asom
gul|lincambi
sa uecr ha/lþa
at hiarar at heriafa/drs.
eN aNaR | gelr
fyr iorð neðan
sót rá/þr háni
at sa/lom heliar.

43 Geyr | garmr mioc
fyr gnipa helli
festr mvn slitna
eN fre|ki reNa
fiolþ veit hon frǫða
fram se ec lengra
vm rag|na ra/c
ra/m sigtyva.

44 Broþr mvno beriaz
oc at ba/Nom | verþa
mvno systrvngar
sifiom spilla
hárt er i heimi
hór | domr micill
sceGa/ld scalm a/ld
scildir ro klofnir
vinda/ld | varga/ld
aþr verold steypiz
mvn engi maþr
oðrom þyrma. |

45 Leica mims synir
eN miotvðr kyndiz
at en galla
gial||lar horni
hatt blęss heimdallr
horn er alopti
męlir oðiN |
við mims ha/fuþ | [9]
ymr iþ aldna tre
eN iótvN losnar
scelfr yGdrasils
ascr st|andandi.

46 Geyr nv g.




47 Hrymr ekr a/stan [10]
hefiz lind fyr
sn|yz iormvngandr
i iotvn moði.
ormr knyr vNir
eN ari hl|accar
slitr nai nef fa/lr
nagl far losnar.

48 Kioll feR a/s|tan
koma mvno mvspellz
vm la/g lydir
eN loki styrir
fara | fifls megir
meþ freka allir
þeim er brodir
by leipz ifór. [11]

49 Hvat er | meþ asom
hvat er meþ alfom
gnyr allr iotvn heimr
ęsir ro aþin|gi
stynia dvergar
fyr stein dvrom
veG bergs visir
v. e. e. h.

50 Surtr | feR svNan
meþ sviga lefi
sciN af sverþi
sol valtífa.
griot bi|org gnata
eN gifr rata
troþa halir helveg
en himin clofnar. |

51 Þa cǫmr hlinar
harmr aNaR fram
er oðiN feR
við ulf vega |
en bani belia
biartr at surti
þa mvn friGiar
falla angan | tyr.

52 Þa kǫmr iN micli
ma/gr sigfa/dur
víðaR vega
at val dy|ri.
letr hann megi hvedrvngs
mvnd vm standa
hiór til hiarta |
þa er hefnt fa/dur.

53 Þa kǫmr iN mǫri
ma/gr hlodyniar
gengr | oþins sonr
vid ulf vega
drepr hann af moþi [12]
miðgarz uęor |
mvno halir allir
heim stǫd ryþia
gengr fet nío
fiorgyn|iar bvR
neppr fra naðri
niðs oqviðnom.

54 Sol ter sortna |
sigr fold imar
hverfa af himni
heiðar stiornor.
geisar eími |
viþ aldr nara
leicr har hiti
uið himin sialfan.

55 Geyr n. |




56 Ser hon upp koma
a/ðro siNi
iorð or ęgi
iþia grǫna.
falla | forsar
flygr a/rn yfir
sa er afialli
fisca ueiðir.

57 FiNaz | ęsir
aiþa velli
oc vm mold þinvr
matkaN dǫma
oc a fimbvl | tys
fornar rvnar.

58 Þar mvno eptir
vndr samligar
gvll|nar ta/flor
igrasi fiNaz.
þers i ardaga
attar hofðo. |

59 Mvno osanir
acrar uaxa
ba/ls mvn allz batna
baldr | mvn coma.
bva þeir ha/þr oc baldr
hroptz sigtoptir
vel val|tivar
v. e. e. h.

60 Þa kna hǫnir
hla/t viþ kiosa
oc byrir | byGia
brǫdra tveGia.
vind heim vidan
v. e. e. h

61 Sal ser | hon standa
solo fegra
gvlli þacþan
agImlé
þar || scolo dyGvar
drottir byGia
oc vm aldr daga
ynþis niota. |

62 Þar kǫmr iN dimmi
dreki flivgandi
naþr fraN neþan
fra | niþa fiollom.
beR ser ifioþrom
flygr va/ll yfir
niþha/Gr | nai
nv mvn hon seyqvaz.

